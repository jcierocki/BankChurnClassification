---
title: "Churn modeling - problem klasyfikacji klienta banku"
author: "Jakub Cierocki & Szymon Reddig"
date: "14 04 2020"
output:
  pdf_document:
    includes:
      in_header: "preamble.tex"
---

\clearpage
\tableofcontents
\clearpage

## Wprowadzenie

Zjawisko tzw. ,,customer churn'' (ang. \textit{churn} - odpływ, rezygnacja), czyli rezygnacji klienta z subskrypcji usług danego przedsiębiorstwa, jest w kręgu zainteresowania naukowców od wielu lat.

Do modelowania churnu stosuje się m.in. metody analizy przetrwania (jak długo klient będzie odnawiał subskrybcję) oraz klasyfikacji binarnej (czy klient w niedługiej przyszłości zmieni dostawcę usług). W niniejszym raporcie zajmiemy się drugim z ww. zagadnień.

Firmy, a w szczególności telekomy, ubezpieczyciele oraz banki, inwestują w modelowanie tego zjawiska, gdyż pozyskiwanie nowych klientów jest często o wiele droższym zabiegiem, niż utrzymanie dotychczasowych, a dynamika ich liczby jest kluczowa przy modelowaniu procesów biznesowych. Przykładowo, jeśli Spotify (dostawca usługi streamowania muzyki) zidentyfikowałoby segment osób, które z dużym prawdopobieństwem zrezygnują niedługo z subskrypcji, przedsiębiorstwo mogłoby zasypać ich specjalnymi ofertami, zachęcających ich do dalszego korzystania z ich oferty. Z drugiej strony powiązanie nielojalności konsumenckiej z atrybutami konkretnej podgrupy klientów może pomóc w racjonalizacji kosztów przeznaczonych na reklamę i projektowanie produktów przeznaczonych dla jej przedstawicieli. W przypadku m.in. telekomów subskrypcje abonamentowe stanowią podstawowe źródło dochodów przedsiębiorstwa i ich odpowiednie prognozowanie ich dynamiki jest niezbędne w procesie prognozowania przychodów przedsiębiorstwa.

## Problem badawczy

Zjawisko ,,churnu'' będzie analizowane z perspektywy banku. Dysponuje on pewnymi danymi personalnymi swoich klientów oraz pełną informacją o ich aktualnej (i przeszłej) subskrypcji usług tego banku. Celem niniejszej pracy będzie zbadanie czy na podstawie tych danych bank jest w stanie przewidzieć przyszłe decyzje o rezygnacji z jego usług w niedalekiej (bliżej nie określonej) przyszłości.

## Opis zbioru danych

Zbiór danych wykorzystamy w niniejszej pochodzi z portalu kaggle.com, należącego do Google LLC i pełniącego rolę platformy wymiany myśli (w tym zbiorów danych) dla specjalistów i pasjonatów zajmujących się analizą danych. Zanonimizowane dane dotyczą 10 tys. klientów jednego z banków, operującego w 3 różnych krajach (Francja, Niemcy, Hiszpania).

Rolę atrybutu decyzyjnego będzie pełnić zmiennna binarna \textit{EXIT}, która przyjmuje wartość 1 jeżeli klient zrezygnował z usług danego banku.

Wykorzystany zbiór deskryptorów liczy łącznie 10 zmiennych, które opisują cechy osobowe oraz historię relacji danego klienta z bankiem.

\begin{itemize}
  \item \textit{Geography} - kraj pochodzenia, zmienna kategoryzowana, skala nominalna
  \item \textit{Gender} - płeć, zmienna binarna, 1 - mężczyzna
  \item \textit{HasCrCard} - posiadanie karty kredytowej, zmienna binarna, 1 - posiada
  \item \textit{IsActiveMember} - bycie aktywnym klientem banku (korzystającym z subskrybowanych usług np. wykonującym przelewy), zmienna binarna, 1 - tak
  \item \textit{Age} - wiek, zmienna całkowitoliczbowa
  \item \textit{Balance} - ilość pieniędzy na koncie, zmienna liczbowa
  \item \textit{CreditScore} - ocena wiarygodności kredytowej, zmienna liczbowa
  \item \textit{NumOfProducts} - liczba subsrybowanych usług bankowych, zmienna całkowitoliczbowa
  \item \textit{EstimatedSalary} - przybliżone zarobki, zmienna liczbowa
  \item \textit{Tenure} - liczba lat odkąd klient zaczął korzystać z usług danego banku, zmienna całkowitoliczbowa
\end{itemize}

